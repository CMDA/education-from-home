---
title: Online Coaching
date: 2020-04-03
---

​In deze tijd wordt er veel van je gevraagd: thuiswerken en daar een nieuwe structuur vinden, je weg zoeken in de digitale wereld, het verdelen van tijd tussen werk en privé, aandacht en zorg voor naasten en wellicht ook nog wat aandacht aan jezelf.

De coaches van de HvA Academie kregen afgelopen week vragen als: ‘Hoe ga ik om met verwachtingen over het verzorgen en uitvoeren van onderwijs en onderzoek op afstand?’, ‘Hoe vind ik mijzelf als docent opnieuw uit?’ en ‘Hoe vind ik een vorm met collega’s in mijn team zodat iedereen zich betrokken blijft voelen?’, 'Van wie en hoe krijg ik mijn informatie om mijn werk als ondersteuner goed te kunnen blijven doen?’ . Voor iedere medewerker van de HvA is het in deze tijd dus zoeken naar een nieuwe balans.

Wellicht kan een gesprek, met een coach die de HvA goed kent, je helpen om hier een weg in te vinden. Bespreek samen hoe je het nu doet, wat zou je anders zou kunnen doen en wat je daarvoor nodig hebt.

## Digitaal coachgesprek

In een digitaal coachgesprek kun je sparren, samen focus aanbrengen of gewoon je verhaal kwijt bij ervaren coaches van de HvA Academie. Een afspraak duurt 45 minuten en doe je bijvoorbeeld via Skype for business of Microsoft Teams. Elke medewerker van de HvA of de gemeenschappelijke diensten van UvA-HvA kan hier gebruik van maken en er zijn geen kosten aan verbonden.

## Aanmelden

Wil je gebruik maken van coaching bij de HvA Academie? Stuur een e-mail naar [academie@hva.nl](mailto:academie@hva.nl) om je aan te melden.
